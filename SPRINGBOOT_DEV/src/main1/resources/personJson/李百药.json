{
    "nativePlace": {
        "province": "河北省",
        "chsCty": "中国",
        "@type": "Place",
        "chtCty": "中國",
        "chtPlc": "河北",
        "chsPlc": "河北",
        "location": "38.05,114.52",
        "uri": "http://data.library.sh.cn/entity/place/ricu27uebfftfgsd",
        "long": "114.52",
        "lat": "38.05",
        "sameAs": "http://www.cba.ac.cn/point/130000"
    },
    "provinceAbb": "河北",
    "@id": "http://data.library.sh.cn/entity/person/5ncy661lph1026v1",
    "firstChar": "L",
    "briefBiography": "字重规。定州安平（今属河北）人。幼年多病，故以“百药”取名。隋开皇初，授东宫通事舍人，入唐，为泾州司户。贞观元年，太宗召为中书舍人。四年，授太子右庶子。原有集三○卷，已散佚。后人辑为《李百药集》一卷，收诗一七首。《全唐诗》卷四三录存其诗一卷，《全唐诗补编·续补遗》卷一补一首，《续拾》卷二补二首。《全唐文》卷一四三录其文一三篇，《唐文拾遗》卷一四辑补三篇。另著有《北齐书》五○卷。",
    "temporal": "南北朝",
    "nameChs": {
        "@language": "chs",
        "@value": "李百药"
    },
    "workAmt": 1,
    "work": [
        {
            "@id": "http://data.library.sh.cn/bt/resource/work/f69uvv5c45n6df2j",
            "contribution": [
                {
                    "@type": "Contribution",
                    "agent": {
                        "@id": "http://data.library.sh.cn/entity/person/5ncy661lph1026v1"
                    },
                    "agentLabel": "李百药",
                    "role": "撰文"
                },
                {
                    "@type": "Contribution",
                    "agent": {
                        "@id": "http://data.library.sh.cn/entity/person/ww68ccx56mn7ol4o"
                    },
                    "agentLabel": "欧阳询",
                    "role": "楷书"
                }
            ],
            "titleChs": {
                "@language": "chs",
                "@value": "化度寺邕禅师舍利塔铭"
            },
            "scriptForm": "楷书",
            "noteOfSource": "翰墨上海图书馆藏珍碑帖丛刊（特辑） 2012年12月",
            "text": "化度寺故僧邕禅师舍利塔铭。\r\n右庶子李百药制文。率更令欧阳询书。\r\n盖闻人灵之贵，天象攸凭，禀仁义之和，感山川之秀，穷理尽性，通幽洞微。研其虑者百端，宗其道者三教，殊源异轸，类聚群分。或博而无功，劳而寡要，文胜则史，礼烦斯黩。或控鹤乘鸾，有系风之谕；餐霞御气，致捕影之讥。至于察报应之方，穷死生之变，大慈广运，弘济群品，极众妙而为言，冠玄宗以立德，其唯真如之设教焉？若夫性与天道，契协神交，贻照灵心，澄神禅观，则有化度寺僧邕禅师者矣。\r\n禅师俗姓郭氏，太原介休人。昔有周氏，积德累功，庆流长世，分星判野，大启藩维。蔡伯喈云：“虢者，郭也。”虢叔乃文王所咨，郭泰则人伦攸属。圣贤遗烈，奕叶其昌。祖宪，荆州刺史，早擅风猷。父韶，博陵太守，深明典礼。\r\n禅师含灵福地，擢秀华宗，爰自弱龄，神识沈静，率由至道，冥苻上德。因戏成塔，发自髫年；仁心救蚁。始于卝岁。世传儒业，门多贵仕。时方小学，齿胄上庠。始自趋庭，便观入室。精勤不倦，聪敏绝伦。博览群书，尤明老易。然雅有志尚，高迈俗情，时游僧寺，伏膺释典，风鉴疏朗，豁然开悟。闻法海之微妙，毛发同喜；瞻满月之图像，身心俱净。于是锱铢轩冕，糟粕丘坟，年十有三，违亲入道于邺西云门寺，依止稠禅师。稠公禅慧通灵，戒行勤苦，道标方外，声溢区中。□睹暗投，欣然惊异，即授受禅法，数日便诣幽深。稠公尝抚禅师而谓诸门徒曰：“五亭四念，尽在此矣。”头陁兰若，毕志忘疲，仍来往林虑山中，栖托游处。\r\n后属周武平齐，像法隳坏，入白鹿深山，避时削迹，藏声戢曜，枕石漱流。穷岩之下，葺茆成室，萝裳薜带，□唯粪扫之衣；饵术餐松，尝无麻麦之饭。三迳斯绝，百卉为群，猛鸷毒螫之徒，潜形匿影；白鹿青鸾之辈，效祉呈祥。每梵音瞻礼，焚香读诵，辄有奇禽异兽，欑集庭宇，俱绝□倚，毕来俯伏，貌如恭敬，心疑听受。\r\n及开皇之初，弘阐释教，于时有魏州信行禅师，深明佛性，大转法轮，实命世之异人，为玄门之益□，以道隐之辰，习当根之业，知禅师遁世幽居，遣人告曰：“修道立行，宜以济度为先，独善其身，非所闻也。宜尽弘益之方，昭示流俗。”禅师乃出山，与信行禅同修苦行。开皇九年，信行禅师被敕征召，乃相随入京。京师道俗，莫不遵奉。信行禅师□□之□，□持徒众，以贞观五年十一月十六日，终于化度寺，春秋八十有九。圣上崇敬情深，赠帛追福，即其月廿二日，奉送灵塔于终南山下鸱鸣垖，禅师之遗令也。徒众等收其舍利，起塔于信行禅师灵塔之左。\r\n禅师风范凝正，行业精勤。十二部经，尝甘露而俱尽；五百具戒，凌严霜而未雕。虽托迹禅林，避心定水，涉无为之境，绝有待之累，□寓形岩穴，高步京华，常卑辞屈已，体道藏器。未若道安之游樊沔，对凿齿而自伐弥天；慧远之在庐山，折桓玄之致敬人主。及迁神净土，委质陁林，四部奔驰，十方号慕，岂止寝歌辍相，舍佩捐珠而已？式昭景行，乃述铭云：\r\n绵邈神理，希夷法性。自有成空，从凡入圣。于昭大士，游□□正，德润慈云。心悬灵镜。□蒙悟道，舍俗归真。累明成照，积智为津。行识非想，禅□□□。观尽三昧，情销六尘。结构穷岩，留连幽谷。灵应无像，神行匪速。敦彼开导，去兹□□。□绝有凭，群生仰福，风火□妄，泡电同奔。达人忘已，真宅斯存。刹那□□，净域□□。□乐永谢，□□重昏。",
            "numberOfCharacters": "930",
            "cover": "https://img.library.sh.cn/hisdata/bt/cover/qmgaq10ageurr2lm.jpg",
            "edition": "唐原石北宋拓本"
        }
    ]
}