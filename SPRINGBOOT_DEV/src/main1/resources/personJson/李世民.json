{
    "@id": "http://data.library.sh.cn/entity/person/skxffh37jgebnzcm",
    "firstChar": "L",
    "briefBiography": "李世民（598年1月28日【一说599年1月23日】－649年7月10日），即唐太宗（626年—649年在位），生于武功之别馆（今陕西武功），是唐高祖李渊和窦皇后的次子，唐朝第二位皇帝，杰出的政治家、战略家、军事家、诗人。 李世民少年从军，曾去雁门关营救隋炀帝。唐朝建立后，李世民官居尚书令、右武侯大将军，受封为秦国公，后晋封为秦王，先后率部平定了薛仁杲、刘武周、窦建德、王世充等军阀，在唐朝的建立与统一过程中立下赫赫战功。 武德九年六月初四（626年7月2日），李世民发动“玄武门之变”，杀死自己的兄长太子李建成、四弟齐王李元吉及二人诸子，被立为太子。不久唐高祖李渊退位，李世民即位，改元贞观。   李世民在位期间，积极听取群臣的意见，对内以文治天下，虚心纳谏，厉行节约，劝课农桑，使百姓能够休养生息，国泰民安，开创了中国历史上著名的贞观之治。对外开疆拓土，攻灭东突厥与薛延陀，征服高昌、龟兹、吐谷浑，重创高句丽，设立安西四镇，各民族融洽相处，被各族人民尊称为“天可汗”，为后来唐朝一百多年的盛世奠定重要基础。 贞观二十三年五月己巳日（649年7月10日），李世民因病驾崩于含风殿，享年五十二岁，在位二十三年，庙号太宗，葬于昭陵。 李世民爱好文学与书法，有诗作与墨宝传世。主要成就：精简政府机构；改革三省六部；开创贞观之治",
    "temporal": "唐",
    "nameChs": {
        "@language": "chs",
        "@value": "李世民"
    },
    "birthYear": 598,
    "deathYear": 649,
    "workAmt": 1,
    "work": [
        {
            "@id": "http://data.library.sh.cn/bt/resource/work/g2cea0s4ydl1mfrv",
            "contribution": [
                {
                    "@type": "Contribution",
                    "agent": {
                        "@id": "http://data.library.sh.cn/entity/person/skxffh37jgebnzcm"
                    },
                    "agentLabel": "李世民",
                    "role": "撰文"
                },
                {
                    "@type": "Contribution",
                    "agent": {
                        "@id": "http://data.library.sh.cn/entity/person/fd6j18zbxq7i6gfd"
                    },
                    "agentLabel": "王羲之",
                    "role": "行书"
                }
            ],
            "titleChs": {
                "@language": "chs",
                "@value": "集王羲之书三藏圣教序"
            },
            "scriptForm": "行书",
            "noteOfSource": "《翰墨瑰宝：上海图书馆藏珍本碑帖丛刊》第二辑，上海图书馆，上海古籍出版社，2012年.",
            "text": "【李世民大唐三藏圣教序】\r\n大唐三藏圣教序。\r\n太宗文皇帝制。\r\n弘福寺沙门怀仁集晋右将军王羲之书。\r\n盖闻二仪有像，显覆载以含生；四时无形，潜寒暑以化物。是以窥天鉴地，庸愚皆识其端；明阴洞阳，贤哲罕穷其数。然而天地苞乎阴阳而易识者，以其有像也；阴阳处乎天地而难穷者，以其无形也。故知像显可征，虽愚不惑；形潜莫睹，在智犹迷。况乎佛道崇虚，乘幽控寂。弘济万品，典御十方。举威灵而无上，抑神力而无下。大之则弥于宇宙，细之则摄于豪厘。无灭无生，历千劫而不古；若隐若显，运百福而长今。妙道凝玄，遵之莫知其际；法流湛寂，挹之莫测其源。故知蠢蠢凡愚，区区庸鄙，投其旨趣，能无疑或者哉？\r\n然则大教之兴，基乎西土。腾汉庭而皎梦，照东域而流慈。昔者分形分迹之时，言未驰而成化；当常现常之世，民仰德而知遵。及乎晦影归真，迁仪越世。金容掩色，不镜三千之光；丽象开图，空端四八之相。于是微言广被，拯含类于三途；遗训遐宣，导群生于十地。然而真教难仰，莫能一其旨归；曲学易遵，耶正于焉纷纠。所以空有之论，或习俗而是非；大小之乘，乍沿时而隆替。\r\n有玄奘法师者，法门之领袖也。幼怀贞敏，早悟三空之心；长契神情，先苞四忍之行。松风水月，未足比其清华；仙露明珠，讵能方其朗润。故以智通无累，神测未形。超六尘而迥出，只千古而无对。凝心内境，悲正法之陵迟；栖虑玄门，慨深文之讹谬。思欲分条扸理，广彼前闻；截伪续真，开兹后学。是以翘心净土，往游西域。乘危远迈，杖策孤征。积雪晨飞，途间失地；惊砂夕起，空外迷天。万里山川，拨烟霞而进影；百重寒暑，蹑霜雨而前踪。诚重劳轻，求深愿达。周游西宇，十有七年。穷历道邦，询求正教。双林八水，味道餐风。鹿菀鹫峰，瞻奇仰异。承至言于先圣，受真教于上贤。探赜妙门，精穷奥业。一乘五律之道，驰骤于心田；八藏三箧之文，波涛于口海。\r\n爰自所历之国，总将三藏要文凡六百五十七部，译布中夏，宣扬胜业。引慈云于西极，注法雨于东垂。圣教缺而复全，苍生罪而还福。湿火宅之干焰，共拔迷途；朗爱水之昏波，同臻彼岸。是知恶因业坠，善以缘升。今坠之端，惟人所托。譬夫桂生高岭，云露方得泫其花；莲出渌波，飞尘不能污其叶。非莲性自洁而桂质本贞，良由所附者高，则微物不能累；所凭者净，则浊类不能沾。夫以卉木无知，犹资善而成善；况乎人伦有识，不缘庆而求庆？方冀兹经流施，将日月而无穷；斯福遐敷，与乾坤而永大。\r\n【李世民敕答谢启】\r\n朕才谢珪璋，言惭博达。至于内典，尤所未闲。昨制序文，深为鄙拙。唯恐秽翰墨于金简，标瓦砾于珠林。忽得来书，谬承褒赞。循躬省虑，弥益厚颜。善不足称，空劳致谢。\r\n【李治述三藏圣记】\r\n皇帝在春宫述三藏圣记。\r\n夫显扬正教，非智无以广其文；崇阐微言，非贤莫能定其旨。盖真如圣教者，诸法之玄宗，众经之轨?也。综括宏远，奥旨遐深。极空有之精微，体生灭之机要。词茂道旷，寻之者不究其源；文显义幽，履之者莫测其际。故知圣慈所被，业无善而不臻；妙化所敷，缘无恶而不剪。开法网之纲纪，弘六度之正教；拯群有之涂炭，启三藏之秘扃。是以名无翼而长飞，道无根而永固。道名流庆，历遂古而镇常；赴感应身，经尘劫而不朽。晨钟夕梵，交二音于鹫峰；慧日法流，转双轮于鹿菀。排空宝盖，接翔云而共飞；庄野春林，与天花而合彩。\r\n伏惟皇帝陛下，上玄资福，垂拱而治八荒；德被黔黎，敛衽而朝万国。恩加朽骨，石室归贝叶之文；泽及昆虫，金匮流梵说之偈。遂使阿耨达水，通神甸之八川；耆阇崛山，接嵩华之翠岭。窃以法性凝寂，靡归心而不通；智地玄奥，感恳诚而遂显。岂谓重昏之夜，烛慧炬之光；火宅之朝，降法雨之泽。于是百川异流，同会于海；万区分义，总成乎实。岂与汤武校其优劣，尧舜比其圣德者哉！\r\n玄奘法师者，夙怀聪令，立志夷简。神清龆龀之年，体拔浮华之世。凝情定室，匿迹幽岩。栖息三禅，巡游十地。超六尘之境，独步迦维；会一乘之旨，随机化物。以中华之无质，寻印度之真文。远涉恒河，终期满字。频登雪岭，更获半珠。问道往还，十有七载。备通释典，利物为心。以贞观十九年二月六日，奉敕于弘福寺翻译圣教要文凡六百五十七部。引大海之法流，洗尘劳而不竭；传智灯之长焰。皎幽暗而恒明。自非久植胜缘，何以显扬斯旨。所谓法相常住，齐三光之明；我皇福臻，同二仪之固。伏见御制众经论序，照古腾今，理含金石之声，文抱风云之润。治辄以轻尘足岳，坠露添流，略举大纲。以为斯记。\r\n【李治答沙门玄奘谢圣教序书】\r\n治素无才学，性不聪敏。内典诸文，殊未观揽。所作论序，鄙拙尤繁。忽见来书，褒扬赞述。抚躬自省，惭悚交并。劳师等远臻，深以为愧。贞观廿二年八月三日内府。\r\n【般若波罗蜜多心经】\r\n般若波罗蜜多心经。\r\n沙门玄奘奉诏译。\r\n观自在菩萨，行深般若波罗蜜多时，照见五蘊皆空，度一切苦厄。舍利子！色不异空，空不异色；色即是空，空即是色。受想行识，亦复如是。舍利子！是诸法空相：不生不灭，不垢不净，不增不减。是故空中无色，无受想行识，无眼耳鼻舌身意，无色声香味触法。无眼界，乃至无意识界。无无明，亦无无明尽。乃至无老死，亦无老死尽。无苦集灭道，无智亦无得，以无所得故。菩提萨埵，依般若波罗蜜多故，心无挂碍。无挂碍故，无有恐怖。远离颠倒梦想，究竟涅槃。三世诸佛，依般若波罗蜜多故，得阿耨多罗三藐三菩提。故知般若波罗蜜多，是大神咒，是大明咒，是无上咒，是无等等咒。能除一切苦，真实不虚。故说般若波罗蜜多咒，即说咒曰：“揭谛揭谛。般罗揭谛。般罗僧揭谛。菩提莎婆呵。”\r\n般若多心经。\r\n\r\n太子太傅尚书左仆射燕国公于志宁、中书令南阳县开国男来济、礼部尚书高阳县开国男许敬宗、守黄门侍郎兼左庶子薛元超、守中书侍郎兼右庶子李义府等奉敕润色。\r\n咸亨三年十二月八日京城法侣建立。\r\n文林郎诸葛神力勒石。\r\n武骑尉朱静藏镌字。",
            "cover": "https://img.library.sh.cn/hisdata/bt/cover/lkgb6zzib3xmgilk.jpg",
            "edition": "北宋后期拓本"
        }
    ]
}