{
    "nativePlace": {
        "province": "陕西省",
        "chsCty": "中国",
        "city": "西安市",
        "@type": "Place",
        "chtCty": "中國",
        "chtPlc": "西安",
        "chsPlc": "西安",
        "location": "34.27,108.93",
        "uri": "http://data.library.sh.cn/entity/place/epgqvbn9d1xlrcoz",
        "long": "108.93",
        "lat": "34.27",
        "sameAs": "http://www.cba.ac.cn/point/610100"
    },
    "provinceAbb": "陕西",
    "@id": "http://data.library.sh.cn/entity/person/07iwspr65z0xg1e3",
    "firstChar": "Y",
    "briefBiography": "书法家。字清臣。京兆万年（今陕西西安）人，祖籍琅琊临沂（今山东临沂）。开元二十二年进士及第，二十四年，判入高等授秘书省校书郎。天宝六载，拜监察御史，累充河东朔方军、河西陇右军试覆屯交兵使。八载，迁殿中侍御史。广德二年，迁刑部尚书，进封鲁郡开国公，世称“颜鲁公”。真卿富于学，工于文词，书法精绝，尤擅楷书，世称“颜体”。著述富赡，在湖州刺史任，延集文士，著《韵海镜源》三六○卷，宋代已散佚，存一六卷，今不传。《新唐书·艺文志》又著录颜真卿《礼乐集》一○卷（又名《古律历创制仪》，见《遂古堂书目》），《宋秘书省续编到四库阙书目》卷一著录颜真卿《五经要略》，卷二著录颜真卿《家教》三卷，今并不传。《新唐书·艺文志》著录颜真卿《吴兴集》一○卷、《庐陵集》一○卷、《临川集》一○卷，北宋时亦已散佚。今传《颜鲁公集》一五卷，为宋留元刚所刊刻。《全唐文》卷三三六至三四四编其文为九卷，《全唐诗》卷一五二录诗一○首，卷七八八收其联句二一首，《全唐诗补编·补逸》卷一七补联句一首，《续补遗》卷三补一句。传世墨迹有《竹山堂联句诗贴》等，碑石有《多宝塔碑》等，书法理论《述张长史笔法十二意》。",
    "temporal": "唐",
    "nameChs": {
        "@language": "chs",
        "@value": "颜真卿"
    },
    "workAmt": 1,
    "work": [
        {
            "@id": "http://data.library.sh.cn/bt/resource/work/0ym2qb247n63n7l3",
            "contribution": {
                "@type": "Contribution",
                "agent": {
                    "@id": "http://data.library.sh.cn/entity/person/07iwspr65z0xg1e3"
                },
                "agentLabel": "颜真卿",
                "role": "撰书"
            },
            "titleChs": {
                "@language": "chs",
                "@value": "麻姑山仙坛记"
            },
            "scriptForm": "楷书",
            "noteOfSource": "《翰墨瑰宝：上海图书馆藏珍本碑帖丛刊》第三辑，上海图书馆，上海古籍出版社，2012年.",
            "text": "有唐抚州南城县麻姑山仙坛记。颜真卿撰并书。麻姑者，葛稚川《神仙传》云：王远，字方平，欲东之括苍山，过吴蔡经家，教其尸解如蛇蝉也。经去十余年，忽还语家言：“七月七日，王君当来过”。到期日，方平乘羽车，驾五龙，各异色，旌旗导从，威仪赫弈，如大将也。既至，坐须臾，引见经父兄。因遣人与麻姑相闻，亦莫知麻姑是何神也。言：“王方平敬报，久不行民间，今来在此，想麻姑能暂来。”有顷，信还，但闻其语，不见所使人。曰：“麻姑再拜，不见忽已五百余年。尊卑有序，修敬无阶。思念久烦。信承在彼，登山颠倒。而先被记，当按行蓬莱，今便暂往，如是便还，还即亲观，愿不即去。”如此两时间，麻姑来，来时不先闻人马声。既至，从官当半于方平也。麻姑至，蔡经亦举家见之。是好女子，年十八九许，顶中作髻，余发垂之至要。其衣有文章，而非锦绮，光彩耀日，不可名字，皆世所无有也。得见方平，方平为起立。坐定，各进行厨，金盘玉杯，无限美膳，多是诸华，而香气达于内外。擗麟脯行之，麻姑自言：“接侍以来，见东海三为桑田。向间蓬莱水乃浅于往者，会时略半也，岂将复还为陆陵乎？”方平笑曰：“圣人皆言，海中行复扬尘也。”麻姑欲见蔡经母及妇，经弟妇新产数十日，麻姑望见之，已知，曰：“噫！且止勿前。”即求少许米，便以掷之，堕地即成丹沙。方平笑曰：“姑故年少，吾了不喜复作此曹狡狯变化也。”麻姑手似鸟爪，蔡经心中念言：“背蛘时，得此爪以杷背乃佳也”。方平已知经心中念言，即使人牵经，鞭之曰：“麻姑者，神人，汝何忽谓其爪可以杷背耶？”见鞭著经背，亦不见有人持鞭者。方平告经曰：“吾鞭不可妄得也。”大历三年，真卿刺抚州，按《图经》，南城县有麻姑山，顶有古坛，相传云，麻姑于此得道。坛东南有池，中有红莲，近忽变碧，今又白矣。池北下坛，傍有杉松，松皆偃盖，时闻步虚钟磬之音。东南有瀑布，淙下三百余尺。东北有石崇观，高石中犹有螺蚌壳，或以为桑田所变。西北有麻源，谢灵运诗题《入华子冈是麻源第三谷》，恐其处也。源口有神，祈雨辄应。开元中，道士邓紫阳于此习道，蒙召入大同殿，修功德廿七年，忽见虎驾龙车，二人执节于庭中，顾谓其友竹务猷曰：“此迎我也。可为吾奏，愿欲归葬本山，仍请立庙于坛侧。”玄宗从之，天宝五载，投龙于瀑布石池中，有黄龙见。玄宗感焉，乃命增修仙宇、真仪、侍从、云鹤之类。於戏！自麻姑发迹于兹岭，南真遗坛于龟源，华姑表异于井山。今女道士黎琼仙，年八十而容色益少，曾妙行梦琼仙而餐华绝粒；紫阳侄男曰德诚，继修香火；弟子谭仙岩，法箓尊严。而史玄洞、左通玄、邹郁华，皆清虚服道。非夫地气殊异，江山炳灵，则曷由纂懿流光，若斯之盛者矣。真卿幸承余烈，敢刻金石而志之。时则六年夏四月也。",
            "cover": "https://img.library.sh.cn/hisdata/bt/cover/pjy8vncjnahz0k2j.jpg",
            "edition": "宋拓“宋精刻大字本”"
        }
    ]
}