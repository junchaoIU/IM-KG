{
    "nativePlace": {
        "province": "湖南省",
        "chsCty": "中国",
        "city": "长沙市",
        "@type": "Place",
        "chtCty": "中國",
        "chtPlc": "長沙",
        "chsPlc": "长沙",
        "location": "28.23,112.93",
        "uri": "http://data.library.sh.cn/entity/place/fdbrvzbeowbv1urw",
        "long": "112.93",
        "lat": "28.23",
        "sameAs": "http://www.cba.ac.cn/point/430100"
    },
    "provinceAbb": "湖南",
    "@id": "http://data.library.sh.cn/entity/person/ww68ccx56mn7ol4o",
    "firstChar": "O",
    "briefBiography": "书法家。字信本。潭州临湘（今湖南长沙）人。仕隋为太常博士。贞观初，官至太子率更令、弘文馆学士，封渤海县男。武德七年奉诏主修《艺文类聚》，《全唐文》卷一四六录其文八篇，《唐文拾遗》卷一四辑补六篇。《全唐诗》卷一二录其诗二首，《全唐诗补编·续补遗》卷一辑补一首。传世作品有《道因法师碑》和《泉男生墓志》。",
    "temporal": "唐",
    "nameChs": {
        "@language": "chs",
        "@value": "欧阳询"
    },
    "workAmt": 4,
    "work": [
        {
            "@id": "http://data.library.sh.cn/bt/resource/work/j83w7vl9amv36y8y",
            "contribution": {
                "@type": "Contribution",
                "agent": {
                    "@id": "http://data.library.sh.cn/entity/person/ww68ccx56mn7ol4o"
                },
                "agentLabel": "欧阳询",
                "role": "楷书"
            },
            "titleChs": {
                "@language": "chs",
                "@value": "皇甫诞碑"
            },
            "noteOfSource": "翰墨上海图书馆藏珍碑帖丛刊（特辑） 2012年12月",
            "text": "【碑额】\r\n隋柱国弘义明公皇甫府君碑\r\n【碑阳】\r\n随柱国、左光禄大夫、弘义明公、皇甫府君之碑。\r\n银青光禄大夫、行太子左庶子、上柱国、黎阳县开国公于志宁制\r\n夫素秋肃煞，劲草标于疾风；叔世艰虞，忠臣彰于赴难。衔须授命，结缨殉国，英声焕乎记牒，徽烈著于旂常。岂若舋起萧墙，祸生蕃翰，强逾七国，势重三监。其有蹈水火而不辞，临锋刃而莫顾，激清风于后叶，抗名节于当时者，见之弘义明公矣。\r\n君讳诞，字玄宪，安定朝那人也。昔立效长丘，树绩东郡，太尉裂壤于槐里，司徒胙土于耏门。是以车服旌其器能，茅社表其勋德。铭功卫鼎，腾美晋钟，盛族冠于国、高，华宗迈于栾、郤，备在史牒，可略言焉。\r\n曾祖重华，使持节、龙骧将军、梁州剌史。润木晖山，方重价于赵璧；媚川照阙，曜奇采于随珠。祖和，雍州赞治，赠使持节、散骑常侍、车骑大将军、仪同三司、胶泾二州刺史。高衢将骋，遽夭追风之足；扶摇始抟，早坠垂天之羽。父璠，使持节、骠骑大将军、开府仪同三司、随州刺史、长乐恭侯。横剑梐枒，威重冠军；析瑞蕃条，声高勃海。\r\n公量包申伯，禀嵩山之秀气；材兼萧相，降昴纬之淑精。据德依仁，居贞体道。含章表质，讵待变于朱蓝？恭孝为基，宁取训于桥梓？锋 犀象，百练挺于昆吾；翼掩鸳鸿，九万奋于溟海。博韬胥产，文瞻卿云。孝穷温凊之方，忠尽匡救之道。同何充之器局，被重晋君；类荀攸之宏图，见知魏主。斯故包罗众艺、囊括群英者也。\r\n起家除周毕王府长史。荣名蕃牧，则位重首寮；袨服睢阳，则誉光上客。既而苍精委驭，炎运启图。作贰边服，实资令望，授广州长史。悦近来远，变轻 于雕题；伐叛怀柔，渐淳化于缓耳。蜀王地处维城，寄深磐石，建 玉垒，作镇铜梁，妙择奇材，以为僚佐，授公益州总管府司法。昔梁孝开国，首辟邹阳；燕昭建邦，肇征郭隗。故得驰令问于碣馆，播芳猷于平台，以古方今，彼此一也。\r\n寻除尚书比部侍郎，转刑部侍郎。趋步紫庭，光映朝列；折旋丹地，誉重周行。俄迁治书侍御史。弹违纠慝，时绝权豪；霜简直绳，俗寝贪竞。随文帝求衣待旦，志在恤刑，咒䋄泣辜，情存缓狱。授大理少卿。公巨细必察，同张季之听理；宽猛相济，比于公之无冤。但礼闱务殷，枢辖寄重，允膺此职，实难其人。授尚书右丞，洞明政术，深晓治方，臧否自分，条目咸理。丁母忧去职，哀恸里闾，邻人为之罢社；悲感衢路，行客以之辍歌。孝德则师范彝伦，精诚则贯彻幽显，虽高曾之至性，何以加焉。寻诏夺情，复其旧任。\r\n于时山东之地，俗阜民浇，虽预编民，未行声教。诏公持节，为河北、河南道安抚大使，仍赐米五百石、绢五百匹。公 (?)轩布政，美冠皇华之篇；拥节观风，荣甚绣衣之使。事讫反命，授尚书左丞。\r\n然并州地处参墟，城临晋水，作固同于西蜀，设险类于东秦，实山河之要冲，信蕃服之襟带。授公并州总管府司马，加仪同三司。公赞务大邦，声名藉甚，精民感化，黠吏畏威。属文帝剑玺空留，銮跸莫反。杨谅率太原之甲，拥河朔之兵。方叔段之作乱京城，同州吁之挻祸濮上。虽无当璧之兆，乃怀夺宗之心。公备说安危，具陈逆顺，翻纳魏勃之策，反被王悍之灾。仁寿四年九月，溘从运往，春秋五十有一。万机起歼良之叹，百辟兴丧予之悲，切孔氏之山颓，痛杨君之栋折。赠柱国、左光禄大夫，封弘义郡公，食邑五千户，谥曰明公，礼也。丧事所须，随由资给，赐帛五千段，粟三千石。\r\n惟公温润成性，夙表白虹之珍；黼黻为文，幼挺雕龙之采。行已穷于六本，蕴德包于四科。延阁、曲台之奇书，鸿都、石渠之秘说，莫不寻其枝叶，践其隩隅。譬越箭达犀，饰之以括羽；楚金切玉，加之以磨 。救乏同于指囷，亲识待其举火，进贤方于推毂，知已俟以弹冠。存信舍原，黄金贱于然诺；忘身殉难，性命轻于鸿毛。齐大小于冲襟，混宠辱于灵府，可谓楷模雅俗，冠冕时雄者也。方当亮采泰阶，参综机务，岂谓世逢多故，运属道消，未展经邦之谋，奄钟非命之酷。\r\n世子民部尚书上柱国、滑国公无逸，以为邢山之下，莫识祭仲之坟；平陵之东，谁知子孟之墓。乃雕戈勒石，腾实飞声，树之康衢，永表芳烈。庶葛亮之陇，钟生禁之以樵苏；贾逵之碑，魏君叹之以不朽。乃为铭曰：\r\n殷后华宗，名卿胄系。人物代德，衣冠重世。逢时翼主，膺期佐帝。运策经纶，执钧匡济。门承积庆，世挺伟人。夜光愧宝，朝采惭珍。云中比陆，日下方荀。抑扬元辅，参赞机钧。玉叶东封，贰图北启。伏奏青蒲，曳裾朱邸。名驰碣石，声高建礼。珥笔宪台，握兰文陛。分星裂士，建侯开国。辅藉正人，相资懿德。中台辍务，晋阳就职。望重府朝，誉闻宸极。乱阶蔓草，灾庄剪桐。成师构难，太叔兴戎。建德效节，夷吾尽忠。命屯道着，身殁名隆。牛亭始卜，马獦初封。翠碑刻凤，丹旆图龙。烟横古树，云锁乔松。敬铭盛德，永播笙镛。\r\n银青光禄大夫欧阳询书。",
            "cover": "https://img.library.sh.cn/hisdata/bt/cover/xnw9reft847z9062.jpg",
            "edition": "宋拓未断本"
        },
        {
            "@id": "http://data.library.sh.cn/bt/resource/work/ug9rstykdqwk8o7p",
            "contribution": {
                "@type": "Contribution",
                "agent": {
                    "@id": "http://data.library.sh.cn/entity/person/ww68ccx56mn7ol4o"
                },
                "agentLabel": "欧阳询",
                "role": "楷书"
            },
            "titleChs": {
                "@language": "chs",
                "@value": "虞恭公温彦博碑"
            },
            "scriptForm": "楷书",
            "noteOfSource": "翰墨上海图书馆藏珍碑帖丛刊（特辑） 2012年12月",
            "cover": "https://img.library.sh.cn/hisdata/bt/cover/fiyxjdtb61d54c7a.jpg",
            "edition": "南宋拓本"
        },
        {
            "@id": "http://data.library.sh.cn/bt/resource/work/eqqlcf4jly5i3w5v",
            "contribution": [
                {
                    "@type": "Contribution",
                    "agent": {
                        "@id": "http://data.library.sh.cn/entity/person/ww68ccx56mn7ol4o"
                    },
                    "agentLabel": "欧阳询",
                    "role": "楷书"
                },
                {
                    "@type": "Contribution",
                    "agent": {
                        "@id": "http://data.library.sh.cn/entity/person/wetwc1qbsiuqfuay"
                    },
                    "agentLabel": "魏征",
                    "role": "撰文"
                }
            ],
            "titleChs": {
                "@language": "chs",
                "@value": "九成宫醴泉铭"
            },
            "noteOfSource": "翰墨上海图书馆藏珍碑帖丛刊（特辑） 2012年12月",
            "text": "【篆额】\r\n九成宫醴泉铭\r\n【正文】\r\n九成宫醴泉铭。\r\n秘书监捡校侍中、钜鹿郡公，臣魏徵奉敕撰。\r\n维贞观六年孟夏之月，皇帝避暑乎九成之宫，此则隋之仁寿宫也。冠山抗殿，绝壑为池。跨水架楹，分岩竦阙。高阁周建，长廊四起。栋宇胶葛，台榭参差。仰视则??百寻，下临则峥嵘千仞。珠壁交映，金碧相晖。照灼云霞，蔽亏日月。观其移山回涧，穷泰极侈，以人从欲，良足深尤。至于炎景流金，无郁蒸之气；微风徐动，有凄清之凉。信安体之佳所，诚养神之胜地。汉之甘泉，不能尚也。\r\n皇帝爰在弱冠，经营四方。逮乎立年，抚临亿兆。始以武功壹海内，终以文德怀远人。东越青丘，南逾丹儌，皆献琛奉贽，重译来王。西暨轮台，北拒玄阙，并地列州县，人充编户。气淑年和，迩安远肃，群生咸遂，灵贶毕臻。虽藉二仪之功，终资一人之虑，遗身利物，栉风沐雨，百姓为心，忧劳成疾。同尧肌之如腊，甚禹足之胼胝。针石屡加，腠理犹滞。爰居京室，每弊炎暑。群下请建离宫，庶可怡神养性。圣上爱一夫之力，惜十家之产。深闭固拒，未肯俯从。以为隋氏旧宫，营于曩代，弃之则可惜，毁之则重劳。事贵因循，何必改作？于是斫雕为朴，损之又损，去其泰甚，茸其颓坏。杂丹墀以砂砾，间粉壁以涂泥。玉砌接于圡阶，茅茨续于琼室。仰观壮丽，可作鉴于既往，俯察卑俭，足垂训于后昆。此所谓至人无为，大圣不作，彼竭其力，我享其功者也。\r\n然昔之池沼，咸引谷涧，宫城之内，本乏水源。求而无之，在乎一物。既非人力所致，圣心怀之不忘。粤以四月甲申朔旬有六日已亥，上及中宫，历览台观。闲步西城之阴，踌躇高阁之下，俯察厥土，微觉有润，因而以杖导之，有泉随而涌出。乃承以石槛，引为一渠。其清若镜，味甘如醴。南注丹霄之右，东流度于双阙。贯穿青琐，萦带紫房。激扬清波，涤荡瑕秽。可以导养正性，可以澄莹心神。鉴映群形，润生万物。同湛恩之不竭，将玄泽之常流。匪唯乾象之精，盖亦坤灵之宝。\r\n谨案《礼纬》云：“王者刑杀当罪，赏锡当功，得礼之宜，则醴泉出于阙庭”。《鹖冠子》曰：“圣人之德，上及太清，下及太宁，中及万灵，则醴泉出”。《瑞应图》曰：“王者纯和，饮食不贡献，则醴泉出，饮之令人寿。”《东观汉记》曰：“光武中元元年，醴泉出京师，饮之者痼疾皆愈”。然则神物之来，实扶明圣，既可蠲兹沉痼，又将延彼遐龄。是以百辟卿士，相趋动色。我后固怀㧑挹，推而弗有。虽休勿休，不徒闻于往昔；以祥为惧，实取验于当今。斯乃上帝玄符，天子令德，岂臣之未学所能丕显！但职在记言，属兹书事，不可使国之盛美，有遗典策。敢陈实录，爰勒斯铭。其词曰：\r\n惟皇抚运，奄壹寰宇。千载膺期，万物斯睹。功高大舜，勤深伯禹。绝后承前，登三迈五。握机蹈距，乃圣乃神。武克祸乱，文怀远人。书契未纪，开辟不臣。冠冕并袭，琛贽咸陈。大道无名，上德不德。玄功潜运，几深莫测。凿井而饮，耕田而食。靡谢天功，安知帝力。上天之载，无臭无声。万类资始，品物流形。随感变质，应德效灵。介焉如响， 明明。杂遝景福，葳蕤繁祉。云氏龙官，龟图凤纪。日含五色，乌呈三趾。颂不辍工，笔无停史。上善降祥，上智斯悦。流谦润下，潺湲皎洁。蓱旨醴甘，冰凝镜澈。用之日新，挹之无竭。道随时泰，庆与泉流。我后夕惕，虽休弗休。居崇茅宇。乐不般游。黄屋非贵，天下为忧。人玩其华，我取其实。还淳反本，代文以质。居高思坠，持满戒溢。念兹在兹，永保贞吉。\r\n兼太子率更令、渤海男，臣欧阳询奉敕书。",
            "cover": "https://img.library.sh.cn/hisdata/bt/cover/p992z5rvhrxn82kr.jpg",
            "edition": "南宋拓本"
        },
        {
            "@id": "http://data.library.sh.cn/bt/resource/work/f69uvv5c45n6df2j",
            "contribution": [
                {
                    "@type": "Contribution",
                    "agent": {
                        "@id": "http://data.library.sh.cn/entity/person/5ncy661lph1026v1"
                    },
                    "agentLabel": "李百药",
                    "role": "撰文"
                },
                {
                    "@type": "Contribution",
                    "agent": {
                        "@id": "http://data.library.sh.cn/entity/person/ww68ccx56mn7ol4o"
                    },
                    "agentLabel": "欧阳询",
                    "role": "楷书"
                }
            ],
            "titleChs": {
                "@language": "chs",
                "@value": "化度寺邕禅师舍利塔铭"
            },
            "scriptForm": "楷书",
            "noteOfSource": "翰墨上海图书馆藏珍碑帖丛刊（特辑） 2012年12月",
            "text": "化度寺故僧邕禅师舍利塔铭。\r\n右庶子李百药制文。率更令欧阳询书。\r\n盖闻人灵之贵，天象攸凭，禀仁义之和，感山川之秀，穷理尽性，通幽洞微。研其虑者百端，宗其道者三教，殊源异轸，类聚群分。或博而无功，劳而寡要，文胜则史，礼烦斯黩。或控鹤乘鸾，有系风之谕；餐霞御气，致捕影之讥。至于察报应之方，穷死生之变，大慈广运，弘济群品，极众妙而为言，冠玄宗以立德，其唯真如之设教焉？若夫性与天道，契协神交，贻照灵心，澄神禅观，则有化度寺僧邕禅师者矣。\r\n禅师俗姓郭氏，太原介休人。昔有周氏，积德累功，庆流长世，分星判野，大启藩维。蔡伯喈云：“虢者，郭也。”虢叔乃文王所咨，郭泰则人伦攸属。圣贤遗烈，奕叶其昌。祖宪，荆州刺史，早擅风猷。父韶，博陵太守，深明典礼。\r\n禅师含灵福地，擢秀华宗，爰自弱龄，神识沈静，率由至道，冥苻上德。因戏成塔，发自髫年；仁心救蚁。始于卝岁。世传儒业，门多贵仕。时方小学，齿胄上庠。始自趋庭，便观入室。精勤不倦，聪敏绝伦。博览群书，尤明老易。然雅有志尚，高迈俗情，时游僧寺，伏膺释典，风鉴疏朗，豁然开悟。闻法海之微妙，毛发同喜；瞻满月之图像，身心俱净。于是锱铢轩冕，糟粕丘坟，年十有三，违亲入道于邺西云门寺，依止稠禅师。稠公禅慧通灵，戒行勤苦，道标方外，声溢区中。□睹暗投，欣然惊异，即授受禅法，数日便诣幽深。稠公尝抚禅师而谓诸门徒曰：“五亭四念，尽在此矣。”头陁兰若，毕志忘疲，仍来往林虑山中，栖托游处。\r\n后属周武平齐，像法隳坏，入白鹿深山，避时削迹，藏声戢曜，枕石漱流。穷岩之下，葺茆成室，萝裳薜带，□唯粪扫之衣；饵术餐松，尝无麻麦之饭。三迳斯绝，百卉为群，猛鸷毒螫之徒，潜形匿影；白鹿青鸾之辈，效祉呈祥。每梵音瞻礼，焚香读诵，辄有奇禽异兽，欑集庭宇，俱绝□倚，毕来俯伏，貌如恭敬，心疑听受。\r\n及开皇之初，弘阐释教，于时有魏州信行禅师，深明佛性，大转法轮，实命世之异人，为玄门之益□，以道隐之辰，习当根之业，知禅师遁世幽居，遣人告曰：“修道立行，宜以济度为先，独善其身，非所闻也。宜尽弘益之方，昭示流俗。”禅师乃出山，与信行禅同修苦行。开皇九年，信行禅师被敕征召，乃相随入京。京师道俗，莫不遵奉。信行禅师□□之□，□持徒众，以贞观五年十一月十六日，终于化度寺，春秋八十有九。圣上崇敬情深，赠帛追福，即其月廿二日，奉送灵塔于终南山下鸱鸣垖，禅师之遗令也。徒众等收其舍利，起塔于信行禅师灵塔之左。\r\n禅师风范凝正，行业精勤。十二部经，尝甘露而俱尽；五百具戒，凌严霜而未雕。虽托迹禅林，避心定水，涉无为之境，绝有待之累，□寓形岩穴，高步京华，常卑辞屈已，体道藏器。未若道安之游樊沔，对凿齿而自伐弥天；慧远之在庐山，折桓玄之致敬人主。及迁神净土，委质陁林，四部奔驰，十方号慕，岂止寝歌辍相，舍佩捐珠而已？式昭景行，乃述铭云：\r\n绵邈神理，希夷法性。自有成空，从凡入圣。于昭大士，游□□正，德润慈云。心悬灵镜。□蒙悟道，舍俗归真。累明成照，积智为津。行识非想，禅□□□。观尽三昧，情销六尘。结构穷岩，留连幽谷。灵应无像，神行匪速。敦彼开导，去兹□□。□绝有凭，群生仰福，风火□妄，泡电同奔。达人忘已，真宅斯存。刹那□□，净域□□。□乐永谢，□□重昏。",
            "numberOfCharacters": "930",
            "cover": "https://img.library.sh.cn/hisdata/bt/cover/qmgaq10ageurr2lm.jpg",
            "edition": "唐原石北宋拓本"
        }
    ]
}