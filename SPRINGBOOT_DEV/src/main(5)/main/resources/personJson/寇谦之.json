{
    "nativePlace": {
        "uri": "http://data.library.sh.cn/entity/place/ol33oldqaj5heaub",
        "@type": "Place",
        "sameAs": "http://www.cba.ac.cn/point/110115",
        "long": "116.23",
        "lat": "40.22",
        "chtPlc": "昌平",
        "chsPlc": "昌平",
        "province": "北京市",
        "chsCty": "中国",
        "chtCty": "中國",
        "city": "北京市",
        "county": "昌平区",
        "location": "40.22,116.23"
    },
    "provinceAbb": "北京",
    "@id": "http://data.library.sh.cn/entity/person/pucmqkbabfupmtnt",
    "firstChar": "K",
    "briefBiography": "寇谦之（365－448年），字辅真 ，上谷郡昌平县（今北京市昌平区）。北魏时期道教代表人物与改革者，新天师道（北天师道）的领袖，冯翊太守寇修之的儿子。出生于长安，早好仙道，有绝俗之心。少奉正一盟威道，师从成公兴修道于嵩山。自称太上老君授予“天师”之位，得到老子玄孙李普文传授的《录图真经》，去除“三张（张陵、张衡、张鲁）伪法”。始光元年（424年），献道于太武帝拓跋焘，倡导道教改革，制订乐章，诵戒新法，得到太武帝和宰臣崔浩鼎力支持，亲赴道场受箓，修建新天师道场。寇谦之与崔浩完全不同,他并不是“太武法难”的主谋和元凶,他从感情上并没有把佛教徒看作与自身水火不相容的敌人。之所以这样,是因为他曾经通过成公兴学习和吸收了佛教的天文学和医药学知识,而那部影响他终生,并由他而影响到天师道命运的重要道经《云中音诵新科之诫》,也是在借鉴和模仿佛教“十诵戒”等戒律的基础上伪造的。",
    "temporal": "晋",
    "nameChs": {
        "@language": "chs",
        "@value": "寇谦之"
    },
    "birthYear": 365,
    "deathYear": 448,
    "workAmt": 1,
    "work": [
        {
            "@id": "http://data.library.sh.cn/bt/resource/work/6fqw0cq3ek4uxj7e",
            "titleChs": {
                "@language": "chs",
                "@value": "中岳嵩高灵庙碑并额"
            },
            "noteOfSource": "《翰墨瑰宝：上海图书馆藏珍本碑帖丛刊》第四辑，上海图书馆，上海古籍出版社，2017年.",
            "text": "【碑额】中岳嵩高灵庙之碑【碑阳】太极剖判，两仪既分。四节代序，五行播宣。是故天有五纬，主奉阳施；地有五岳，主承阴化。所以统协浑元苞含之至用，光济乾巛覆载之大德。于是造化之功建，而三材之道显，然后天人之际，粲然著明，可得而述。羲皇造创，观象立法。王者父天母地，仰宗三辰，俯宗山川。夫中岳者，盖地理土官之宫府，而上灵之所游集，四通五达之都会也。上应悬象镇星之配，而宿值轩辕，璇机玉衡，以齐七政。其山也，则崇峻而神奥；原隰也，则显敞而□□。南沂淮汝，北凭河洛。羲皇授《龙图》于前，夏禹锡《龟书》于后。乃天道所以除伪宁真，而圣哲通灵受命之处所。是以岩薮集神□，□□□□道。太古纯纯，人神杂处，幽显交通，故其威仪颙颙昂昂，不严而自肃。少昊之季，九黎乱德，民浊斋明，嘉生不洁。于是神祇隐弊，而与俗殊别，降□唐虞，敬顺昊天，礼秩百神，五载巡狩，躬祀岳灵。三代因循，随时损益，十二年巡祀之义，谓之令典。修礼明察，故能厚获神祇之□，□□多历年数。帝舜有王母献图之征，武王有五灵观德之祥。报应之契，若影响之随形声。故禋祀之礼，先王所重。《诗》云：“怀柔百神，及河乔岳，允王保之。”又曰：“绥万邦，屡丰年。”其斯之谓也。周室既衰，天子微弱，巡祀之礼，不复行于方岳之下。天下荡荡，神祇乏主。于是逆乱大作，奸蘖萌生，而礼义坏矣。亡秦及汉，不遵古始，莫能兴复，唯妄祀岱宗，以勒虚美。下历魏晋，奉礼虽丰，太守行祠，帝不亲□。刘、石、慕容，及以苻氏，叨窃一时，朱紫杂错，耶伪纷然。谣俗之或，浮屠为魁，祭非祀典，神怒民叛，是以享年不永，身没未几，厥宗噬肤，旋踵灭□，□州分崩，百余年间，生民涂炭，殆将歼尽，大代龙兴，拨乱反正。刑简化醇，无为而治。圣上以睿哲之姿，应天顺民，绍隆洪绪。是以即位之初，天清地宁，人神和会。有继天师寇君，名谦之，字辅真。高尚素志，隐处中岳卅余年。岳镇主人、集仙宫主表奏，寇君行合自然，才任轨范，于是上神降临，授以九州真师，治理人鬼之政。佐国苻命，辅导真君，成太平之化。俾宪章古典，诡复岳祠，可以晖赞功美。天子莫明神武，德合窴真。遂案循科条，安立坛治，造天宫之静轮，俟真神之降仪。及国家征讨不庭，所向克捷，虽云人谋，抑有神祇之助矣。于是圣朝思惟古烈，虞夏之隆，殷周之盛，福祚如彼；近鉴叔世，秦汉之替，刘石之劣，祸败若此。又以天师□□，受对扬之决，乃使服食之士，修诸岳祠，丰玉帛之礼，春祈秋报，有大事告焉。以旧祠毁坏，奏遣道士杨龙子更造新庙，太延元年乙亥冬十月戊□，□时缙绅之儒，好古之士，莫不欣遭大明之世，复睹圣德之事，慨然相与议曰：“运极反真，乱穷则治。是以《周易》贵变通，《春秋》大复古，泰平之基，将在于斯。宜刊载金石，垂之来世。”乃作铭曰：岩岩嵩岳，作镇后土。配天承化，总统四祣。诞命圣明，万象荒主。《河图》授羲，《洛书》锡禹。皇极惟建，彝伦攸序。降神育贤，生申及甫。惟申及甫，翼治作辅。万国咸宁，飨兹福祜。穆穆皇羲，仰观俯察。爰制祀典，民和神悦。唐虞稽古，率由前烈。悠悠后王，或隆或替。虔修克兴，漫浊致灭。煌煌大代，应期宪章。除伪宁真，洪业克昌。师君弘道，人神对扬。明奉天地，布序五常。宗祀济济，降福穰穰。宜君宜民，永世安康。【碑阴】内者令、中常侍、羽真、征虏将军、领皇后大苌秋、使持节、侍中、安南将军、启府、洛州刺史、扶风公尉迟初真，被诏洛、豫二州造立庙殿碑阙讫竟。洛州行职王吐久万书也。立义将军、渭南公杨龙子鉴典洛、豫二州营造，指授模缮。宁远将军、廷尉、诏洛州别驾、安陵男吴僲。陵江将军、洛州治中、渚阳男乌洛兰意加以建。明威将军、洛州乞万莫公□孙瑾夔。台遣画匠高盛兴典二州。台遣石匠田平城典洛州。台遣材匠倪万头典二州。典作统、武烈将军侯莫陈受洛拔。征北大将军、侍中、大鸿胪卿、□□□、城阳王、豆卢……□西将军□步大汗契寿真州典作幢将曲阿乡用铜铤二千□百斤……□州典作□射内细射□贺赖受□干……",
            "cover": "https://img.library.sh.cn/hisdata/bt/cover/a2ehgqoyaby4arbx.jpg",
            "edition": "明末清初拓本"
        }
    ]
}