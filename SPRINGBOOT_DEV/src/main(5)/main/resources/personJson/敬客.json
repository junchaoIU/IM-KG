{
    "@id": "http://data.library.sh.cn/entity/person/vlhqxa5fvnwq1i88",
    "firstChar": "J",
    "nameChs": {
        "@language": "chs",
        "@value": "敬客"
    },
    "workAmt": 1,
    "work": [
        {
            "@id": "http://data.library.sh.cn/bt/resource/work/gtdh8htzf4j5d0br",
            "titleChs": {
                "@language": "chs",
                "@value": "王居士砖塔铭"
            },
            "noteOfSource": "《翰墨瑰宝：上海图书馆藏珍本碑帖丛刊》第一辑，上海图书馆，上海古籍出版社，2006年.",
            "text": "大唐王居士砖塔之铭。\r\n上官灵芝制文。敬客书。\r\n居士讳公，字孝宽，太原晋阳人也。英宗颖迈，远胄隆周；茂绪遐昌，郁冠后魏。乐府歌其载德，天下挹其家声。具详图牒，岂烦覶缕。居士早摽先觉，本遗名利，遍览典坟，备穷义窟，观老庄如糟粕，视孔墨犹灰尘。□得给园之说，罄求彼岸之路。励精七觉，仰十地而克勤；肝食一麻，欣六年之憔悴。方期拔除烦惚，永离盖缠。何悟积善始基，处悲生灭。以显庆元年十一月廿九日，寝疾终于京第，春秋七十有三。即以三年十月十二日收骸，起灵塔于终南山楩梓谷。风吟邃润，宝铎和鸣；云散危峰，金盘吐曜。道长运短，迹往名留。不刊介石，孰播徽猷？吁其嗟焉！乃为铭曰：\r\n懿矣居士，明哉悟真。幽鉴彼岸，妙道问津。苦节无挠，贞心克勤。顾邈三有，超修十轮。俄随怛化，遽此迁神，岿然灵塔，长钦后人。",
            "cover": "https://img.library.sh.cn/hisdata/bt/cover/2qf6h3r7eadm6woz.jpg",
            "edition": "明末清初本"
        }
    ]
}