{
    "nativePlace": {
        "uri": "http://data.library.sh.cn/entity/place/epgqvbn9d1xlrcoz",
        "@type": "Place",
        "sameAs": "http://www.cba.ac.cn/point/610100",
        "long": "108.93",
        "lat": "34.27",
        "chtPlc": "西安",
        "chsPlc": "西安",
        "province": "陕西省",
        "chsCty": "中国",
        "chtCty": "中國",
        "city": "西安市",
        "location": "34.27,108.93"
    },
    "provinceAbb": "陕西",
    "@id": "http://data.library.sh.cn/entity/person/xwq367s3kvsts132",
    "firstChar": "L",
    "briefBiography": "唐僖宗李儇（862年6月8日―888年4月20日），初名李俨，京兆府长安县（今陕西省西安市）人，唐朝第十八任皇帝（873年8月16日－888年4月20日），唐懿宗李漼第五子，母为惠安皇后王氏。初封普王，热衷游乐，擅长马球。唐懿宗弥留之际，在宦官田令孜等人拥戴下，成为皇太子，改名李儇。咸通十四年（873年），柩前即位，时年12岁。在位期间，权宦田令孜把持朝政，政局日益混乱，引发王仙芝、黄巢起义。长安失落后，逃亡蜀地。期间，调动各镇节度使平定黄巢起义，返回长安。光启年间，经历盐池之争和襄王之乱，身体每况愈下，末年引发节度使割据，唐朝至此分裂，临终传位于弟弟李晔，即唐昭宗。文德元年（888年4月20日）去世，年仅27岁，追谥“惠圣恭定孝皇帝”，庙号僖宗，安葬于靖陵。",
    "temporal": "唐",
    "nameChs": {
        "@language": "chs",
        "@value": "李儇"
    },
    "birthYear": 862,
    "deathYear": 888,
    "workAmt": 1,
    "work": [
        {
            "@id": "http://data.library.sh.cn/bt/resource/work/v1e0qbx3r5wp1uw4",
            "contribution": {
                "@type": "Contribution",
                "agent": {
                    "@id": "http://data.library.sh.cn/entity/person/mkhneg76esfzdccc"
                },
                "agentLabel": "欧阳通",
                "role": "楷书"
            },
            "titleChs": {
                "@language": "chs",
                "@value": "道因法师碑"
            },
            "scriptForm": "楷书",
            "noteOfSource": "《翰墨瑰宝：上海图书馆藏珍本碑帖丛刊》第二辑，上海图书馆，上海古籍出版社，2012年.",
            "text": "【碑额】故大德因法师碑【正文】大唐故翻经大德益州多宝寺道因法师碑文，并序。中台司藩大夫陇西李俨字仲思制文。奉义郎、行兰台郎、渤海县开国男、骑都尉欧阳通书。大哉乾元，播物垂象。肇有书契，文籍生焉。虽十翼精微，阴阳之化不测；九流沉奥，仁义之涂斯阐。而劳生蠢蠢，岂厌尘门；暗海茫茫，恒漂苦浪。亦有宝经浮说，锦籍寓词。驾凤升云，骖龙栖月。迹均转缕，空溺志于邪山；事比系绳，讵知方于觉路？孰若训昭金口，道秘琼箱，静痛毒于三漏，拯横流于五浊？是生是灭，发莲花之音；非色非空，被栴檀之简。暨乎鹤林税轸，涅槃之岸先登；鸟笔记言，总持之菀斯辟。结集之侣，扬其实谛；传授之宾，弘其妙理。然则绍宣神典，幽赞玄宗，跨生、肇以遐骞，追安、什而曾骛，可以声融绣石，采绚雕图，则于我法师而见之矣。法师讳道因，俗姓侯氏，濮阳人也。自绕枢凝祉，纪云而锡胤；贯昴摛祥，奠川而分绪。司徒以威容之盛，垂范汉朝；侍中以才晤之奇，飞芳晋牒。衣冠继及，代有人焉。祖阚，齐冀州长史；父瑒，随柏仁县令。并琢磨道德，砥锡文艺。或题舆展骥，赞务于千里；或亨鲜制锦，驰声乎一同。法师禀祐居醇，含章纵哲。覃?之岁，粹采多奇；髫龀之辰，殊姿独茂。孝爱之节，慈顺之风，率志斯在，因心以极。年甫七岁，丁于内艰，嗌粒绝浆，殆乎灭性，成人之德，见称州里。免丧之后，乃发弘誓，而以风树不停，浮生何恃，思去发肤之爱，将酬罔极之恩。便诣灵岩道场，从师习诵，而识韵恬爽，聪晤绝群，曾不浃旬，诵《涅槃》二帙，举众嗟骇，以为神童。逮乎初卝，方蒙落发。于是砥行饬躬，架德缉道，箧蛇能剪，心猿久制。溯流增智，望井加勤。在疑必请，见义思益。寻讲《涅槃》、《十地》，洞尽幽微，宿齿名流，咸所叹异。及受具戒，弥复精苦。若浮囊之贞全，譬圆珠之朗洁。始听律义，遍讫便讲。辩析文理，综核指归。《十诵》之端，《五篇》之赜。写瓶均美，传灯在照。又于彭城嵩论师所，听《摄大乘》。嵩公懿德玄猷，兰薰月映。门徒学侣，鱼贯凫集。讲室谈筵，为之嚣隘。遂依科戒，而为节文。年少沙门，且令习律，晓《四分》者，方许人听。法师夏腊虽幼，业行攸高，独于众中，迥见推挹。每敷《摄论》，即令覆讲，而披演详悉，词韵清畅，诸方翘俊，靡弗归仰。于是遍窥释典，咸通密藏，五乘之说，四印之宗，照尽几初，言穷虑始。每抠衣讲席，隐几雕堂，举以玉柄，敷其金牒，涣乎冰释，颐然理顺。延惠风而不倦，同彼清流；譍来响而无疲，类夫虚谷。搢绅之客，慕义波腾；缁黄之侣，承规景赴。法师志求冥寂，深厌嚣滓，乃负帙褰裳，销声太岳。寝溪扃岫，饮露餐霞。树偃禅枝，泉开定水。凡经四载，将诣洛中。属昏季陵夷，法䋄严峻，僧无徒侣，弗许游涉。于是杖锡出山，孑焉孤迈。恐罹刑宪，静念观音。少选之间，有僧欻至，晧然白首，请与俱行。迨至铜街，暨于金地，俯仰之际，莫知所在。咸谓善逝之力，有感斯见；非夫确至，曷以臻乎？既而黄雾兴祅，丹风起孽。中原荡覆，具祸以荩。法师乘杯西迈，避地三蜀，居于成都多宝之寺。而灵关之右，是曰隩区，远接荆舒，近通邛僰。邑居隐轸，人物嚣凑。宏才巨彦，硕德高僧，咸挹芳猷，归心接足。及金符启圣，宝历乘时。运属和平，人多好事。导玄流于已绝，辟妙门之重键。法师以精博之敏，为道俗所遵。每设讲筵，毕先招迓，常讲《维摩》、《摄论》，听者千人。时有宝暹法师，东海人也。植艺该洽，尤善大乘。昔在随朝，英尘久播，学徒来请，接武磨肩，暹公慠尔其间，仰之弥峻。每至法师论义，肃然改容，沉吟久之，方用酬遣。法师抗音驰辩，雷惊波注。尽妙穷微，藏牙折角。益州总管邓国公窦琎、行台左仆射赞国公窦轨、长史申国公高士廉、范阳公卢承庆，及前后首僚，并西南岳牧，并国华朝秀，重望崇班，共藉声芳，俱申虔仰。由是梁崏之地，庸濮之甿，饮德餐仁，云奔雨集。法师随缘诲诱，虚往实归。昔昙翼高奇，教阐沉犀之壤；法和通敏，道著蹲鵄之域。协时揆事，抑亦是同；考业畴声，彼则非䘱。而以久居都会，情异俶真；养中晦迹，可求天解。复于彭门山寺习道安居。此寺往经废毁，院宇凋弊，法师慨然构怀，专事营辑。若乃危峦迢遰，俯瞰龙堤；绝磴逶迤，斜临雁水。近对青城之 ，遥瞻赤里之街。云榭参差，星桥萦映。于是分岩列栋，架壑疏基。窈窕陵空，俳佪罩景。松吟竹啸，共宝铎以谐声；月上霞舒，与琁题而并色。仙花秘草，冬夏开荣；扰兽驯禽，晨昏度响。谅息心之胜境，毓道之净场乎！而以九部微言，三界式仰，缅惟法尽，将翳龙宫。挥兔豪而匪固，籀鱼网而终灭。未若镌勒名山，永昭弗朽。遂于寺北岩上，刻石书经。穷多罗之秘帙，尽毗尼之妙义。纵洪澜下注，巨火上焚，俾此灵文，永传遐劫。岂直迷生之类，睹之而发心；后学之徒，详之而悟道？既而清猷远畅，峻业遐昭。遂简宸衷，乃纡天绂。追赴亰邑，止大慈恩寺，与玄奘法师证译梵本。奘法师道轶通贤，德邻将圣。朅游天竺，集梵文而爰止；旋谒皇京，奉纶言而载译。以法师宿望，特所钦重。琐义片词，咸取刊证。斯文弗坠，我有其缘。慧日寺主楷法师者，聪爽温赡，声蔼鸿都，乃首建法筵，请开奥义。帝城缁俗，具来谘禀，欣焉相顾，得所未闻。诸寺英翘，懑然祗服。咸敷师子之坐，用伫频伽之音。法师振以玄词，宣乎幽偈，同炙輠而逾畅，譬连环而靡绝。耆年粹德，旷士通儒。粉滞稽疑，云消雾荡。伏膺请益，于嗟来暮。惟法师姿韵端凝，履识清敏。粹图内蕴，温采外融。运柔嘉以成性，体斋遬而行己。峻节孤上，夷险同贯；冲怀不挠，是非齐躅。加复研几史籍，尤好老庄。咀其菁华，含其腴润。包四始于风律，综五声于文绪。宿植胜因，恬荣褫欲。善来佛子，落采庵园。开意花于福庭，濯玄波于妙境。而贞苦之操，绝众超伦；聪亮之姿，逾今迈昔。信法徒之冠冕，释氏之栋梁乎！凡讲《涅槃》、《华严》、《大品》、《维摩》、《法华》、《楞伽》等经，《十地》、《地持》、《毗昙》、《智度》、《摄论》、《对法》、《佛地》等论，及《四分》等律，其《摄论》、《维摩》，仍出章疏。既而能事毕矣，弘济多矣。脱屣于梦境，栖神于净域，春秋七十有二。以显庆三秊三月十一日，终于长安慧日之寺。梵宇歼良，真门丧善。悲缠素侣，恸结缁徒。即以四年正月，旋乎益部，二月八日，窆于彭门光化寺石经之侧。道俗门人，星流波委。衔哀追送，众有数千。岩谷为之传响，风云于是变色。慧日寺徒众，并蠲邪迪妙，综理探微。保素真源，归玄正道。自法师戾止，咸共遵崇。追思靡及，情深轸慕。弟子玄凝等，禀训餐风，斯称上足。而以慈灯罢照，崇山无仰。循堂室而濡涕，对几?而流恸。敬于此寺，刊金撰德。气序虽迁，音尘方煽。亦犹道林英范，托绣础以长存；慧远徽猷，寄雕碑而不朽。其词曰：缅哉佛性，廓矣玄门。功昭旷劫，化拯重昏。冲仪已谢，妙道斯存。匪伊开士，孰畅其言。於显法师，诞灵杰起。如松之秀，如岩之歭。穆穆风规，堂堂容止。行穷隐括，识洞名理。爰初纽锦，早厌樊笼。言从落饰，乃沐玄风。将超八难，即晤三空。贞图可仰，峻范弥融。鹿野微词，猴江粹典。源流毕究，奥隅咸践。法镜攸悬，信花弥阐。振岳符论，奔涛喻辩。昔在昏虐，时逢祸乱。东去戢道，西游违难。天启圣期，光华在旦。翼教崏益，腾声巴汉。爰雕净境，于彼曾岑。分櫩架壑，耸塔依林。搜经缉义，篆石雕金。芥城斯尽，胜迹无侵。载奉王言，来游帝宅。慧义资演，直宗伫译。紫庭之彦，丹台之客。并企清仪，俱餐妙赜。沦羲□□，□□□光。遽嗟分岸，永泣摧梁。龛留旧影，室泛残香。书芬纪蔼，地久天长。龙朔三年，岁次癸亥，十月辛巳朔十日庚寅建。华原县常长寿、范素镌。",
            "cover": "https://img.library.sh.cn/hisdata/bt/cover/1l6zxtkx0xtdz55m.jpg",
            "edition": "北宋拓本"
        }
    ]
}